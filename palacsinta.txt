1. A lisztet és a sót keverõtálba szórjuk. A tojásokat egyenként felütjük, a liszthez adjuk (A), majd apránként hozzáöntjük a tejet (B), és kézi vagy elektromos habverõvel simára-csomómentesre eldolgozzuk. Ezután több részletben hozzákeverünk 1-2 dl buborékos ásvány- vagy szódavizet (C), letakarjuk, és legalább fél órát (a hûtõben akár egy éjszakán át) pihentetjük.

2. Egy közepes, 20-22 cm átmérõjû serpenyõt (még a teflonbevonatút is!) az elsõ palacsinta sütése elõtt vékonyan kikenünk olajjal. A (rumot és) többi olajat a palacsintatésztába keverjük, ha sûrûnek találjuk, még egy kevés buborékos ásvány- vagy szódavizet adunk hozzá – a hígabb tésztából vékonyabb, a sûrûbbõl vastagabb palacsinták lesznek.

3. A serpenyõt felforrósítjuk, beleöntünk 1 kis merõkanál (kb. 1 dl) tésztát, és ügyelve arra, hogy egyenletesen kitöltse a serpenyõ alját, körbeforgatjuk benne (D). Élénk tûzön kb. 1 percig sütjük, aztán kerek hegyû késsel/tortalapáttal/falapáttal óvatosan – hogy mind a palacsinta, mind a serpenyõ teflonbevonata épségben maradjon – fellazítjuk a szegélyét, alányúlunk (E), és határozott mozdulattal megfordítjuk. Az ügyesebbek és a gyakorlott palacsintasütõk ezt sokak ámulatára a levegõbe feldobva teszik... A palacsinta másik oldalát is megsütjük (ez már csak 1/2 perc), és továbbra is határozott mozdulattal nagyobb lapostányérra borítjuk.

4. Forró vízzel telt edény fölé helyezve vagy mélyebb tállal lefedve melegen tartjuk, amíg az összes palacsintát megsütjük. Ha késõbbi fogyasztásra szánjuk, szükségtelen melegen tartani, tálalás elõtt megtöltjük-formázzuk, és a célnak megfelelõen mikróban vagy (az egyes recepteknek megfelelõen) sütõben átforrósítjuk-megsütjük.
Fontos:

Gyakori hiba, hogy elszakad a palacsinta. Lehetséges okok és „gyógymódok”:
– Túl híg a tészta: még 1 tojást és kevés lisztet adjunk hozzá, amelyet simára keverünk egy kevés híg tésztával, majd a tészta egészéhez adjuk.
– Nem pihentettük eleget: szelíden keverjük meg, és tegyük félre a javasolt ideig.
– Nem olajoztuk ki a serpenyõt, illetve kevés olaj van a tésztában vagy felkeverés után nem a tetejérõl merítettünk (ahol pedig az olaj van): eltávolítjuk a szakadt palacsintát a serpenyõbõl, papírkendõvel gondosan kitöröljük, majd vékonyan átkenjük olajjal, felforrósítjuk, és elölrõl kezdjük a mûveletet.
– Cukrot tettünk a tésztába, amely ha megpirul, leragad: ezen már nem segíthetünk, legfeljebb, ha készítünk még egy adag cukormentes tésztát, és a kettõt összekeverjük és több olajjal sütjük.
Tippek:

Érdemes kijelölni palacsintasütésre egy „kézreálló” serpenyõt (lehet vas- vagy teflon-, én ez utóbbit jobban szeretem), amelyben más ételt nem készítünk. Nagymamám azt mondta, hogy nem szabad elmosni, csak papírral alaposan kitörölte. Tapasztalatom szerint nem rontunk rajta, ha használat után semleges mosogatószeres vízben lazán elmossuk, de nem sikáljuk-kapargatjuk, különösen nem súrolószerekkel, hanem hagyjuk, hogy bepatinásodjon. Állítólag, ez a siker egyik titka – ezen ne múljon...
Változatok:

– Finomliszt helyett készíthetjük teljes kiörlésû búzalisztbõl, kukoricalisztbõl, rizslisztbõl is. A palacsinta vastagsága a hozzákevert folyadék, elsõsorban az ásvány- vagy szódavíz mennyiségtõl függ. Ha vastagabb, de könnyû palacsintákat szeretnénk, keverhetünk a masszájába élesztõt is (a fenti mennyiséghez 10 g-ot) vagy több tojást, de ilyenkor a tojásfehérjéket kemény habbá verve dolgozzuk bele a masszába (így készül például a csúsztatott palacsinta is).
– Színesíthetjük a palacsintamasszát fõtt paraj-, sütõtök-, cékla- vagy paradicsompürével; ízesíthetjük burgonyapürével, pirított káposztával, reszelt almával, finomra vágott, aromás zöldfûszerekkel (pl. petrezselyem, kapor, bazsalikom), curryvel, szójaszósszal, chiliporral is – a változatok száma szinte végtelen.
Megjegyzések:

Alapelvként úgy tekinthetjük, hogy ahányszor 100 g finomliszt, annyi tojás és kétszer annyi folyadék szükséges a palacsintatésztához. Például az olaszok és a franciák csak tejjel készítik, míg a németek, osztrákok és a valahai monarchiás konyhák általában a könnyebb, fele tej, fele buborékos ásványvíz vagy szódavíz változatot kedvelik. A magyar ízléshez a vékony, mondhatnánk papírvékonyságú palacsinta áll a legközelebb, amelyben szinte több a töltelék, mint a tészta. Távolabbi konyhák és más típusú palacsinták esetében mindig az egyes receptek irányadók, az elkészítés itt részletezett módját azonban célszerû megtartani.
És még valami: lehetõleg némi rátartással keverjük be a masszát, mert nem tudom, máshol hogy van ez, de amikor én elkezdem sütni a palacsintát, mindig elõkerül a családból valaki, hogy sürgõsen megkóstolja, sikerült-e... 