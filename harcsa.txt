elkészítés

    Megtisztítjuk, megmossuk a hagymát, fokhagymát, paprikákat, paradicsomot, és mindet apró kockára vágunk.
    Egy nagyobb lábasban felforrósítjuk az olajat, majd elõször a vöröshagymát üvegesre pirítjuk benne, majd beletesszük a fokhagymát, és végül a zöldségeket. Így puhára fõzzük kb. 20 perc alatt (végén le is turmixolhatjuk, hogy szép, sima legyen az alap).
    Megtisztítjuk a halat a bõrétõl, kifilézzük, és felkockázzuk (kb. 3x3 cm). Beletesszük az alapba, hozzáöntünk kevés vizet, fûszerezzük majd puhára fõzzük (kb. 10 perc, ügyeljünk arra, hogy a hús ne essen szét). Csak annyi vizet használjunk, hogy a végén kevés víz maradjon alatta, inkább az alaplé legyen hangsúlyos, kicsit sûrûbb! Ezután lehúzzuk a tûzrõl.
    A tejfölt simára keverjük a liszttel és egy pici alaplével, majd az egészet beleöntjük a kissé kihûlt paprikáshoz (figyeljünk rá, hogy a húst ne törjük össze). Ezután 2-3 percig átforraljuk az egészet.
    Házi csuszatésztával, és pirított szalonnakockákkal tálaljuk, ízlés szerint még tejföllel.

